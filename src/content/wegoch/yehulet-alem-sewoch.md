---
title: "የሁለት ዓለም ሰዎች"
description: "የሁለት ዓለም ሰዎች - የባህል፣ የአለባበስ እና የሰው ልጅ ግንኙነት ታሪክ"
keywords: "ወግ, አማርኛ ጽሑፍ, ኢትዮጵያ, ባህል, አለባበስ, ሰው ልጅ"
og_title: "የሁለት ዓለም ሰዎች - Esubalew Chekol"
og_description: "የባህል፣ የአለባበስ እና የሰው ልጅ ግንኙነት ታሪክ"
og_image: "/assets/og-weg-yehulet-alem-sewoch.png"
og_type: "article"
date: "2023-09-24"
---

> " ስለ ጉዳዩ ከሚያውቅ ሰው ለማወቅ " አለኝ ።

ከ ወጉ የተወሰደ

ሻይ ቤት ውስጥ ጫማውን አውልቆ የአገልግሎት ጊዜውን የጨረሰ ካልሲውን የሚያሞቅ ሰውና የምእራባዊውን ዓለም አለባበስ በደንብ የፈጸመ ሌላ ሰው ይቀመጣሉ ።

![የሁለት ዓለም ሰዎች](/wegoch/misloch/yehulet-alem-1.png)

ሻይ ቤት ተቀምጠው ከአንዱ የሻይ ስኒ ሌላውን እያካፈለ ምስኪኑ መንገድ ላይ ምን እንዳየ ይጠይቃል ።

" ምን አየህ?"  ሲል ጠየቀው ።

" ምንም " አለው ።

" እና ዝም ብለህ ወጣ ገባ ታደርጋለህ ?"

![የሁለት ዓለም ሰዎች](/wegoch/misloch/yehulet-alem-2.png)

" አዎ ነገሮችን ለማየት፣ ሰዎችን ለመመልከት " አለ ።

" ምን ልዩ ነገር አለ ? ኧረ አንተ ውረድ! " አለው በቀልድ መልክ ነገር ግን አጽንኦት እያከለበት

" ሰው የሚያደንቅ ፍጡር ነው ፤ አለባበሱም ፤ ንግግሩም ፤ ባህሪዩም "

" እኔ ግን እንዴት እንደምትደነቅ ይገርመኛል "

" ልጄን እንኳ ስመልከት እደነቃለሁ ። ትናንት ልጄ የፈፀመውን ልንገርህ "

" ንገረኝ "

" ልጄ ከአራት ወር በፊት ወደ ትምህርት ቤት መሄድ ጀምሯል ማለትም ወደ ናርሰሪ ።  ትናንት ምሽት ስመለስ ልጄ አቤቱ በሰማያት የምትኖር... እያለ ፀሎቱን ሲደግም አገኘሁት ። ከዚያ በፊት አባታችን ሆይን ልጄ ጋር አላስተማርነውም ። ቤተሰቦች ሁሉ ግራ ተጋብተን እርስ በርስ ተያየን ።  ትምህርት ቤት መማሩን ያኔ ተረዳንና በጣም ተደሰትን ። "

" ታዲያ? "

" ልጄ ነገ ምን ሊማር እንደሆነ አላውቅም ። ምንን ሊያውቅ እንደሆነ አላውቅም ። ግን መጻኢው ትውልድ ስለሚያውቀው ነገር ለማወቅ ብንናፍቅም ፣ እድሜ የሚሰጠን አንድ አምላክ ብቻ ነው ። "

![የሁለት ዓለም ሰዎች](/wegoch/misloch/yehulet-alem-3.png)

ብር ገብቷል ።

" ይቅርታ ! ለመጠየቅ ያህል ጊዜ እንኳ ስጠኝ " ሲል ጀመረ ።

" ጠይቅ "

" ጥያቄ ብቻ አይደለም "

" ምን ማለት ነው? "

" ዛሬ የውጪ ሰው አየሁ ። አለባበሱ ከእኛ ብዙ የሚለይ ብቻ ሳይሆን የተለየ ስሜት የሚሰጥ ነበር ። ስለ ጉዳዩ ከሚያውቅ ሰው ለማወቅ እፈልጋለሁ "

" ስለ ጉዳዩ ከሚያውቅ ሰው ለማወቅ " አለኝ ።

![የሁለት ዓለም ሰዎች](/wegoch/misloch/yehulet-alem-4.png)

የሚጠጣውን ሻይ ወደ ጎን አድርጎ ወደእኔ ዞሮ " ምን ማወቅ ትፈልጋለህ? " አለኝ ።

" ሰውየው ብዙ ገንዘብ ያለው ይመስላል ። አለባበሱ በጣም ውድ የሆነ ይመስላል ። ግን ከእኛ ዓለም የተለየ ነገር ነው ። ምንድን ነው ? " ስል ጠየቅሁ ።

ትንሽ አቆይቶ ንግግሩን ጀመረ...

" በዚህ ዓለም ላይ ሁሉም ሰዎች አንድ ዓይነት አይደሉም ። አንዳንዶች ብዙ ሲኖራቸው ፣ ሌሎች ትንሽ ይኖራቸዋል ። ያየኸው ሰው ምናልባት ከሌላ ሀገር የመጣ ሊሆን ይችላል ። ወይም ደግሞ ብዙ ገንዘብ ያለው ኢትዮጵያዊ ሊሆን ይችላል ። "

" ግን ለምን በዚህ መንገድ ይለያያሉ? "

" ሰዎች የሚለያዩት በብዙ ምክንያት ነው ። በትምህርት ፣ በስራ ፣ በእድል ፣ በቤተሰብ ። ግን አንድ ነገር አስታውስ ። ውጭ ያለው ሁሉ ውስጡን አያሳይም ። አለባበስ ሰውን አይወስነውም ። "

" እውነት ነው ። ግን ያ ሰው... "

" ያ ሰው ምናልባት ደስተኛ ሊሆን ይችላል ። ወይም ደግሞ ከእኛ የበለጠ ችግር ውስጥ ሊሆን ይችላል ። ማንም አያውቅም ። "

ሻዩን ጨርሶ ተነሳ ።

" ወጣት! አንድ ነገር ልንገርህ ። ሰውን በአለባበሱ አትፍረድ ። በልቡ ነው የሚታወቀው ። እግዚአብሔር ሁላችንን እኩል ፈጥሮናል ። ልዩነቱ የውጭ ነው ። ውስጣችን ግን አንድ ነው ። "

ሄደ ።

እኔም ስለ ሁለት ዓለም ሰዎች እያሰብኩ ቀረሁ ።

<div class="poem-signature">ጸሐፌ ወዘገብሄ እሱባለው መዐመር</div>
