---
title: "ያንቺ ነገር"
description: "ያንቺ ነገር - ግጥም በእሱባለው ቸኮል"
keywords: "ግጥም, አማርኛ ግጥም, ኢትዮጵያ, ፍቅር, Esubalew Chekol"
og_title: "ያንቺ ነገር - Esubalew Chekol"
og_description: "ግጥም በእሱባለው ቸኮል"
og_image: "/assets/og-getem-yanchi-neger.png"
og_type: "article"
date: "2021-02-06"
---

<div class="poem">
<span>ስላንቺ ነገርስ አለም በታዘበ ጠቢብ በተቀኜ፤</span><br>
<span>ዝግታሽ ርጋታሽ ትልቁ ዝምታሽ እኔን እንዳሞኜ።</span>
</div>

<div class="poem-break">⁂</div>

<div class="poem">
<span>ባላምን መውደድሽን</span><br>
<span>ብከስ ተግባርሽን ማን ይፈርድብኛል ?</span><br>
<span>አኩርፌ ብጠፋ</span><br>
<span>ከውስጤ ብከፋ ማን ይጠይቀኛል?</span>
</div>

<div class="poem spaced">
<span>ጥያቄ ሳነሳ ለምን ይሆን ብዬ</span><br>
<span>ፊትሽን ከነሳሽኝ፤</span><br>
<span>ስህተት ሰርተሻል እያልኩ ስናደድ</span><br>
<span>ስህተት አንተ ካልሽኝ ፤</span>
</div>

<div class="poem spaced">
<span>ማነው የሚጠይቅ አትችልም የሚለኝ ?</span><br>
<span>ማኩረፍ ይቅርና የመካድ መብት አለኝ ።</span>
</div>

<div class="poem-break">⁂</div>

<div class="poem">
<span>ተይው በቃ መልሱን ፤</span><br>
<span>ልርሳው መጠበቁን ፤</span>
</div>

<div class="poem spaced">
<span>ለጥያቄዬ መልስ መስጠቱ ይቅርና ፤</span><br>
<span>በመጻፍ ላበደ በመግጠም ለፀና፤</span>
</div>

<div class="poem spaced">
<span>ደብዳቤ ለሚልክ እያነባ ፅፎ፤</span><br>
<span>መትማመን ላጣ ስብዕናው ተገፎ፤</span>
</div>

<div class="poem spaced">
<span>በምን ጥፋቱ ነው ግምጫ የሚደርሰው</span><br>
<span>የላከው መልዕክቱን አንባቢ የተወው።</span>
</div>

<div class="poem spaced">
<span>ጥፋቱ የእርሷ ነው ዝም ብላ ቀርታለች በሚል ሳጉረመርም</span><br>
<span>ያንን አስመልክቶ ለራሴ ሳወራ ወይ ደግሞ ስገጥም ፤</span>
</div>

<div class="poem spaced">
<span>አንቺ እንደተከፋሽ ልቤ ይነግረኛል ፤</span><br>
<span>ይቅርታ ልጠይቅ ወይ ዝምታን ልመርጥ ግራ ይገባኛል፤</span><br>
<span>በኋላ ቆይተሽ ኩርፊያ አልደረሰኝም ስትይ ይሰማኛል ።</span>
</div>

<div class="poem-signature">እሱባለው ቸኮል</div>

